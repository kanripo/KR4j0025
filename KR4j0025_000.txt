# -*- mode: mandoku-view; -*-
#+TITLE: 酒邊詞
#+DATE: 2015-08-25 00:47:36.803355
#+PROPERTY: ID KR4j0025
#+PROPERTY: BASEEDITION WYG    
#+PROPERTY: JUAN 提要
<pb:KR4j0025_WYG_000-1a>¶
欽定四庫全書　　　　　集部十¶
　酒邊詞　　　　　　　　詞曲類一(詞集之屬/)¶
　　提要¶
　　　　(臣/)等謹案酒邊詞二巻宋向子諲撰子諲字¶
　　　　伯恭臨江人欽聖憲肅皇后再從姪元符初¶
　　　　以恩澤補官髙宗朝歴徽猷閣直學士知平¶
　　　　江府事蹟具宋史本傳子諲晚年以忤秦檜¶
　　　　致仕卜築於清江五栁坊楊遵道光禄之別¶
<pb:KR4j0025_WYG_000-1b>¶
　　　　墅號所居曰薌林既作七言絶句以紀其事¶
　　　　而復廣其聲為鷓鴣天一闋樓鑰攻媿集嘗¶
　　　　紀其事然鑰僅稱其詩而不及其詞又子諲¶
　　　　之號薌林居士據西江月五栁坊中煙緑一¶
　　　　闋注當在政和年間鑰亦考之未悉也馬氏¶
　　　　經籍考載子諲有酒邊詞一巻樂府紀聞則¶
　　　　稱四巻此本為毛晉所刋分為二巻上巻曰¶
　　　　江南新詞下巻曰江北舊詞新詞所載其自¶
<pb:KR4j0025_WYG_000-2a>¶
　　　　注皆紹興甲子舊詞所載其自注則政和宣¶
　　　　和甲子巻首有胡寅序稱退江北所作于後¶
　　　　而進江南所作于前以枯朩之心幻出葩華¶
　　　　酌元酒之尊棄置醇味玩其詞意此集似子諲¶
　　　　所自定然减字朩蘭花斜紅叠翠一闋注紹¶
　　　　興壬申春薌林瑞香盛開賦此詞是年三月¶
　　　　十六日公下世此詞公之絶筆云云已屬後¶
　　　　人綴入而此詞以後所載尚多年月先後又¶
<pb:KR4j0025_WYG_000-2b>¶
　　　　不以甲子為次殆後人又有所竄亂非原本¶
　　　　也其浣溪沙咏巖桂第二闋别様清芬撲鼻¶
　　　　來一首據注云曽端伯和盖以端伯和詞附¶
　　　　録集内而原目乃併作子諲之詞題為浣溪¶
　　　　沙十二首則非其舊次明矣乾隆四十四年¶
　　　　八月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR4j0025_WYG_000-3a>¶
酒邉詞原序¶
詞曲者古樂府之末造也古樂府者詩之傍行也詩出¶
于離騷楚詞而離騷者變風變雅之怨而迫哀而傷者¶
也其發乎情則同而止乎禮義則異名之曰曲以其曲¶
盡人情耳方之曲藝猶不逮焉其去曲禮則益逺矣然¶
文章豪放之士鮮不寄意於此者隨亦自掃其跡曰謔¶
浪遊戱而已也唐人為之最工者栁耆卿後出掩衆製¶
而盡其妙好之者以為不可復加及眉山蘇氏一洗綺¶
<pb:KR4j0025_WYG_000-3b>¶
羅香澤之態擺脱綢繆宛轉之度使人登髙望逺舉首¶
髙歌而逸懷浩氣超然乎塵垢之外于是花間為皁&KR1559;¶
而栁氏為輿臺矣薌林居士步趨蘇堂而嚌其胾者也¶
觀其退江北所作於後而進江南所作于前以枯木之¶
心幻出葩華酌元酒之尊棄置醇味非染而不色安能¶
及此余得其全集於公之外孫汶上劉荀子卿反復厭¶
飫復以歸之因題其後公宏才偉績精忠大節在人耳¶
目固史載之矣後之人昧其平生而聴其餘韻亦猶讀¶
<pb:KR4j0025_WYG_000-4a>¶
梅花賦而未知宋廣平歟武夷胡寅題¶
